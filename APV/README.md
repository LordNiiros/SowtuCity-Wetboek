# Algemene Plaatselijke Verordening SowtuCity

## Wetstechnische informatie

| | |
|---|---|
| Overheidsorganisatie      | Hoge Raad SowtuCity |
| Officiële naam regeling   | Algemene Plaatselijke Verordening SowtuCity |
| Citeertitel               | Algemene Plaatselijke Verordening SowtuCity |
| Vastgesteld door          | De Hoge Raad |
| Onderwerp                 | Openbare orde en veiligheid |

### Opmerkingen met betrekking tot de verordening

Het bestaande Wetboek van Strafrecht, specifiek voor SowtuCity, wordt ingetrokken en vervangen door deze APV.

## Algemene Bepalingen

### A1 - Toepassingsgebied

1. Deze Lokale Regeling (hierna aangeduid als APV) is bedoeld als aanvulling op het Nederlands Recht en is van toepassing op het eiland, de gemeente en de stad SowtuCity.
2. De APV biedt een indicatief kader voor straffen binnen het spel ("in RP"), maar is verder bedoeld voor het afhandelen van sancties buiten de RP om.

### A2 - Geldigheid

1. Bij veranderingen van wetgeving na het tijdstip waarop het feit is gepleegd, worden de voor de verdachte meest gunstige bepalingen toegepast.
2. Een staflid mag niet betrokken zijn bij de besluitvorming over een zaak die hen zelf, vrienden of familie betreft, om de eerlijkheid en rechtvaardigheid van de behandeling te waarborgen.
3. Indien een staflid liegt en dit met overtuigend bewijs wordt aangetoond, bijvoorbeeld door logbestanden, kan er worden gekozen de straf te verzwaren.

### A3 - Strafcategorieën

1. De straffen zijn ingedeeld in negen categorieën:
    * **Categorie 1**: waarschuwing + 100 uur taakstraf.

    * **Categorie 2**: waarschuwing + 250 uur taakstraf.

    * **Categorie 3**: verbanning van één dag + 500 uur taakstraf.

    * **Categorie 4**: verbanning van 3 dagen + 500 uur taakstraf.

    * **Categorie 5**: verbanning van 1 week + 1000 uur taakstraf.

    * **Categorie 6**: verbanning van 1 maand + 1000 uur taakstraf.

    * **Categorie 7**: permanente verbanning.

    * **Categorie 8**: volledige account-wipe.
  
    * **Categorie 9**: permanente verbanning + volledige account-wipe.
       * Let op: Bij ontvangst van drie waarschuwingen binnen één maand wordt dit automatisch opgewaardeerd naar een straf van categorie 3.

2. De straffen in categorie 5, 6 en 7 kunnen preventief worden opgelegd in geval van een overtreding op heterdaad. De straf wordt later besproken binnen de superadmin+ groep en, indien nodig, aangepast om verdere schade te beperken terwijl de zaak wordt onderzocht.
3. Een staflid kan besluiten straffen te verzwaren of te verlichten op basis van de situatie, context of eerdere waarschuwingen en straffen van de betreffende overtreder. Indien je het niet eens bent met een besluit van een staflid, kun je hiervoor een ticket indienen.
4. Mondelinge waarschuwingen moeten worden geregistreerd als notitie bij de betreffende persoon; anders zijn deze niet geldig.
5. Het ontwijken van een opgelegde straf zal resulteren in een permanente ban.
6. Verbanningen worden toegepast op basis van de FiveM identifiers, en zijn daarmee van toepassing op alle gebruikers die van deze kenmerken gebruikmaken.
    * Waarschuwingen blijven 3 maanden geldig; daarna vervallen ze automatisch.

## Overtredingen - Verstoring van de Openbare Orde (RP)

### Artikel 1 - Algemeen Roleplay Reglement

1. Het is niet toegestaan om roleplay van zeer lage kwaliteit neer te zetten of gedrag te vertonen dat verstorend is voor de roleplay.
2. Opzettelijk manipuleren van de roleplay om er een oneerlijke of onrealistische wending aan te geven, of het overnemen van de roleplay van de andere partij door middel van onrealistische dwang, is niet toegestaan.
3. Het is te allen tijde verboden om het karakter te doorbreken. Dit betekent dat het gebruik van termen die OOC (Out Of Character) zijn, niet is toegestaan. Ook dient "/me" niet op een verkeerde manier gebruikt te worden, of gebruikt te worden voor negatieve/toxische opmerkingen.
    * Voorbeelden van onjuist gebruik van "/me":
    * /me wat doen jullie
    * /me waarom rdm je
    * /me slechte roleplay

4. Wanneer een karakter overlijdt, wordt verwacht dat hij/zij de laatste gebeurtenissen vergeet. Tevens mag het karakter niet terugkeren naar de plaats waar het overlijden heeft plaatsgevonden, aangegeven met een rode cirkel op de kaart, voor een periode van 30 minuten na het overlijden. Daarnaast mag het karakter zich niet opnieuw mengen in hetzelfde scenario totdat deze afgelopen is (New Life Rule).
    * Overtreding van lid 6 zal leiden tot een straf volgens categorie 4.

5. Het zonder reden mishandelen, vermoorden (RDM), provoceren of anderszins mensen lastigvallen zonder de intentie tot verdere roleplay is niet toegestaan. Dit geldt ook voor dieren.

6. Personen die geen waarde hechten aan het leven van hun karakter (No Value of Life) zullen bestraft worden. Hieronder valt ook het wegrijden met een voertuig wanneer de snelheid lager is dan 20 km/h.
   * Overtredingen van lid 7 en 8 resulteren in een straf volgens categorie 2.

7. Het uitvoeren van erotische roleplay (ERP) is verboden. Overtreding zal resulteren in een straf volgens categorie 7.

8. Zelfmoordscenario's zijn niet toegestaan, tenzij er goedkeuring is verkregen van de staff. Bij het ontbreken van goedkeuring zal dit leiden tot een straf van categorie 8 of een gevangenisstraf van 200 maanden.
    * Enkele voorbeelden van lid 1 en lid 2 zijn:
    * Tijdens een achtervolging het voertuig in de garage zetten om verlies te voorkomen;
    * Een agent ontvoeren om een signalering te verwijderen of om informatie in het politiesysteem (MEOS) te verkrijgen;
    * Overheidsmedewerkers dwingen om bewusteloze personen te fouilleren en items (zoals wapens) aan jou of iemand anders af te geven.

9. Het "counteren" tijdens een politieachtervolging, oftewel bemoeien met een achtervolging van iemand anders waarbij de politie betrokken is, is niet toegestaan.
    * Ter verduidelijking: Wanneer de politie tussen een bestaand conflict komt, is deze regel niet van toepassing.
    * Overtreding van lid 11 resulteert in een straf volgens categorie 2.

### Artikel 2 - Cheats, Exploits & Meta-gaming

1. Het gebruik van software of hulpmiddelen van derden (cheats) om in-game voordelen te behalen is verboden. Overtredingen hiervan zullen worden bestraft volgens de 7e categorie.
    * Dit geldt ook voor het gebruik van aangepaste Discord clients, zoals BetterDiscord, deze zijn niet toegestaan.

2. Het misbruiken van bugs en/of exploits om jezelf of anderen voordeel te verschaffen, of om in-game functionaliteiten te omzeilen, is verboden. Dit leidt direct tot een straf in de 7e categorie.

3. Informatie die buiten het karakter om is verkregen (informatie die niet via jouw karakter binnen FiveM is verkregen) mag niet door dat karakter worden gebruikt. Overtreding hiervan wordt bestraft volgens de 1e categorie.
    * De straf kan hoger zijn afhankelijk van de ernst van de meta-gaming.

4. Het gebruik van externe Discord-servers voor roleplay-gerelateerde zaken zonder expliciete toestemming van de staff is niet toegestaan (bijv. gebruik van sheets of andere coördinatie). Overtreding hiervan valt onder de straf van lid 3. Eigenaren van dergelijke externe Discord-servers waarin meta-gaming plaatsvindt, ontvangen een straf volgens de 7e categorie.

5. Indien je samen met andere spelers die op SowtuCity spelen in een voicecall zit, mag er niet worden gestreamd en moeten alle deelnemers gedeafened en gemute zijn. Wanneer één persoon in-game is en de rest niet, en je blijft in een call zonder gedeafened of gemute te zijn, ben je ook in overtreding van deze regel zoals beschreven in lid 3.

6. Het streamen van de hoofdserver in een Discord-server is ten strengste verboden, tenzij er expliciet toestemming is verleend door een stafflid.

7. In het geval van een ontsnapping uit het cellencomplex zoals beschreven in artikel 15, moet een medeplichtige altijd videobewijs kunnen overleggen waaruit blijkt dat zij de persoon in hechtenis in de stad hebben waargenomen en redelijkerwijs hebben kunnen aannemen dat deze persoon vastzat.

### Artikel 3 - (Overheids)kleding

1. Bij het aanmaken van een nieuw personage moet de kleding worden aangepast. Het is niet toegestaan om de server te betreden met de standaard startkleding. Daarnaast moet ervoor gezorgd worden dat het karakter er realistisch uitziet, de kleding klopt en er geen lichaamsdelen ontbreken bij de outfit.
2. Er wordt verwacht dat de kleding die is verstrekt door de werkgever, gedragen wordt tijdens het uitvoeren van het beroep.
3. Het dragen van kleding van een van de overheidsbanen door niet-ambtenaren is verboden, tenzij er een goedgekeurde roleplay aan ten grondslag ligt, welke goedgekeurd is door een stafflid.
4. Officiële kleding die door SowtuCity is verstrekt voor specifieke groeperingen mag niet door anderen worden gedragen of worden gekozen als startkleding, tenzij dit deel uitmaakt van een sterke roleplay die goedgekeurd is.
   * Indien staff dit constateert, zal er een mondelinge waarschuwing worden gegeven om dit aan te passen. Indien dit niet wordt aangepast, volgt er een straf volgens de 1e categorie.

### Artikel 4 - Combatlogging

1. Het is verboden om tijdens een roleplay zonder geldige reden bewust de game te verlaten. Het wordt verwacht dat je binnen 5 minuten terugkeert. Als dit niet gebeurt, wordt er een straf opgelegd volgens de 5e categorie.
2. Wanneer je de game wilt verlaten tijdens een roleplay, is het de bedoeling dat je de andere deelnemers hiervan op de hoogte stelt. Dit kan het beste via "/me {uitleg}" worden aangegeven. Indien dit niet mogelijk is, kan het ook mondeling worden vermeld.

### Artikel 5 - Gebruik van de Nederlandse Taal

1. Spelers dienen de Nederlandse of Engelse taal goed te beheersen. Als iemand deze talen niet beheerst, is hij of zij niet welkom op de server.
2. Andere talen dan Nederlands en Engels mogen niet provocerend of beledigend worden gebruikt tijdens roleplay.
3. Tijdens een gesprek met staff of overheidsmedewerkers moet de persoon altijd Nederlands spreken als de medewerker dit wenst. Indien de persoon geen Nederlands spreekt, moet er iemand aanwezig zijn die namens hem of haar kan vertalen in het Nederlands.

### Artikel 6 - Gebruik van Reports

1. Spelers dienen "/report" te gebruiken om overtredingen van regels te melden, zodat de overtreder hiervan niet op de hoogte is en de roleplay niet wordt verstoord.
2. Het is niet toegestaan om in-game te melden dat er een report is ingediend. Indien dit wel gebeurt, kan een stafflid mogelijk geen straf uitdelen omdat de overtreder doorheeft dat iemand meekijkt. Ook wordt het benoemen van een report beschouwd als FailRP (OOC gaan in RP).
3. Het is verboden om reports te spammen, onnodige reports aan te maken of te discussiëren in reports.
   * Bij overtreding wordt een straf opgelegd volgens de 1e categorie.

### Artikel 7 - Alt Karakters

1. Het is niet toegestaan alt karakters aan te maken met als doel het startbedrag over te schrijven naar een hoofdaccount. Daarnaast is het verboden om meer dan drie alt-accounts aan te maken.
2. Het is niet toegestaan om een alt karakter aan te maken om criminele activiteiten te ondernemen als één van je andere personages voor de overheid werkt. Overtreding hiervan leidt tot een straf in de 7e categorie.
3. Hoewel alt karakters zijn toegestaan, is het verboden om alt-accounts aan te maken of te multiboxen met alt karakters. Dit resulteert in een permanente ban voor alle (alt) accounts.

### Artikel 8 - Voertuighandelaar en Voertuigmeetings

1. Een voertuighandel mag alleen plaatsvinden wanneer hier goedkeuring voor is verkregen vanuit justitie.
2. Voertuighandelaren mogen:
    * Maximaal 10 voertuigen in hun "showroom" plaatsen.
    * Zich enkel vestigen op een door justitie aangewezen locatie.
    * Beschikken over officiële vergunningen, ondertekend door een lid van justitie, waarin de locatie vermeld staat.
3. Bij voertuigmeetings mogen er maximaal 20 voertuigen aanwezig zijn.
   * Bij overtreding wordt de Kamer van Koophandel (KvK) op de hoogte gesteld en volgt een straf volgens de 1e categorie.

### Artikel 9 - Gebruik van Voertuigen

1. Burgers mogen geen overheidsvoertuigen besturen, tenzij dit gerechtvaardigd is binnen de roleplay of er expliciet toestemming is gegeven door een stafflid.
2. Spelers mogen geen baanvoertuigen gebruiken voor illegale activiteiten, tenzij er goedkeuring is gegeven door een stafflid voor een specifiek roleplay-scenario.
3. Het is niet toegestaan om met voertuigen gebouwen te betreden waarvoor deze niet bedoeld zijn.
4. Het is verboden om voertuigen als wapens te gebruiken (VDM). Overtreding hiervan leidt tot een straf volgens de 2e categorie.
5. Een pitmanoeuvre moet realistisch zijn en uitgevoerd worden bij snelheden rond of onder de 100 km/h.
   * Overtredingen van lid 1 t/m 3 leiden tot een straf in de 1e categorie.

### Artikel 10 - Belediging

1. Een persoon die scheldt met hedendaags relevante ziektes, racistische opmerkingen maakt of andere ongepaste opmerkingen plaatst, wordt bestraft met een ban volgens de 7e categorie. Dit geldt ook voor Steam-, Discord- en karakternamen.
2. Het is ook verboden om op door SowtuCity erkende platformen gedrag te vertonen dat toxic, uitlokkend, haatzaaiend of opruiend is.
3. Voor lid 1 geldt een uitzondering wanneer iemand voor het eerst scheldt met een hedendaags relevante ziekte; dit wordt bestraft met een ban van twee weken. Bij een tweede overtreding volgt een ban van drie maanden en bij een derde keer zal er sprake zijn van een permanente verbanning.

### Artikel 11 - Overvallen & Oplichting

1. Het is verboden om mensen te overvallen of op te lichten, behalve wanneer deze persoon bezig is met criminele activiteiten.
2. Een uitzondering op lid 1 geldt voor alle soorten wapens; deze mogen altijd worden overvallen.
3. In de volgende situaties is overvallen of oplichten niet toegestaan:
    * Het stelen of overvallen van bankgeld
    * Loodsen (Artikel 21 - Loodsen)
    * Spelers overvallen, ontvoeren of negatief behandelen in safezones
    * Facturen en andere baan gerelateerde items
    * Overheidsvoorwerpen
    * Onder dwang het huis van iemand betreden en leegroven
    * Voertuigen
    * Nieuwe spelers
4. Voertuigen mogen niet worden gebruikt voor illegale deals en kunnen alleen worden gekocht met legaal geld.
5. Het is de verantwoordelijkheid van de koper om te controleren of de aangeboden aanpassingen (tunes) op het voertuig aanwezig zijn bij de overdracht in een modshop.
6. Het is niet toegestaan om een overval of gijzeling te "counteren" zodra de politie en/of KMAR ter plaatse is.
7. Een uitzondering op lid 6 geldt als iemand een ongeplande gijzeling start terwijl je reeds in een scenario met dezelfde crimineel zat. Het is dan toegestaan om in te grijpen zodra de crimineel de politie en/of KMAR kwijtgeraakt is in een achtervolging. Denk hierbij aan een straatgijzeling van politie en/of burgers.
8. Het oplichten van een persoon, evenals het kopen en verkopen van wapens en drugs, vermoorden of ontvoeren van iemand, en het gebruiken van een wapen, zijn in een appartement verboden.
   * Bij overtreding volgt een straf volgens de 1e categorie.
9. Als je iemand hebt overvallen of opgelicht, is het niet toegestaan die persoon af te maken, ook niet om ervoor te zorgen dat diegene de gebeurtenis vergeet.
   * Bij overtreding volgt een straf volgens de gebruikelijke sancties voor RDM.

### Artikel 12 - Gedrag van Ambtenaren

*Onder een ambtenaar wordt verstaan de speler die een van de volgende functies uitvoert, zoals weergegeven in het F10-menu:*

* *Politie*
* *Koninklijke Marechaussee*
* *Justitie*
* *Ambulance*
* *Wegenwacht*
* *Taxi*
* *Brandweer*

1. Ambtenaren mogen zich niet bezighouden met illegale activiteiten.
2. Het is verboden voor ambtenaren om door de politie in beslag genomen objecten door te geven aan spelers. Dit geldt voor alle overheidsobjecten en voor informatie die de (voormalige) medewerker tijdens zijn loopbaan heeft verkregen bij de betreffende overheidsdienst. Dit blijft van kracht, ook na ontslag of het beëindigen van de carrière.
3. Een uitzondering op lid 2 geldt voor medewerkers van de politie of Koninklijke Marechaussee met een speciale vergunning. Deze medewerkers mogen hun wapens buiten diensttijd behouden.
   * Overtreding van lid 1 en/of 2 leidt tot een straf volgens de 6e categorie.

### Artikel 13 - Gedrag ten opzichte van Overheidsmedewerkers

1. Meldingen naar een overheidsinstantie moeten altijd realistisch en gedetailleerd zijn. Het is ook niet toegestaan om valse meldingen te maken.
2. Roleplay met Wegenwacht, Brandweer en Ambulance moet realistisch en uitgebreid worden uitgevoerd. Je moet meewerken met de roleplay, en mag de medewerkers niet dwingen voertuigen te repareren of spelers te reviven. De medewerkers bepalen altijd zelf de richting van hun roleplay.
3. Het is niet toegestaan om een melding naar een overheidsinstantie te doen met als doel de responder te vermoorden, te ontvoeren of te overvallen.
4. Er moeten altijd minimaal vijf overheidsmedewerkers in een dienst beschikbaar blijven na een ontvoering. Dus als er zes agenten aanwezig zijn, mag er één ontvoerd worden. Zijn er vijf aanwezig, dan mag er geen ontvoering plaatsvinden.
5. Voor de ambulance en brandweer geldt een uitzondering op lid 4: er moeten minimaal zeven medewerkers beschikbaar blijven. Dit betekent dat als er acht ambulance- of brandweermedewerkers aanwezig zijn, één of twee ontvoerd mogen worden.
6. Het is toegestaan om een agent te ontvoeren met als doel je voertuig uit de opslag te halen, mits je het openstaande bedrag aflost. Hierbij vervalt wel het recht op een advocaat en/of hOVJ. Het is niet toegestaan om tussen 00:00 en 10:00 een voertuig uit de opslag te forceren.
7. Een erkende criminele organisatie heeft de mogelijkheid om een ambulancier te ontvoeren als er minimaal vier ambulanciers in dienst zijn. Hierbij dient een goede roleplay te worden uitgevoerd, in plaats van een simpel "run and gun" scenario. Dit mag alleen gebeuren bij vrienden of gangleden van de ontvoerders, niet bij willekeurige personen. De ambulance blijft in deze roleplay leidend als het gaat om de gezondheid van de bewusteloze persoon. Als het slachtoffer niet kan overleven, kan de ambulancier besluiten om deze dood te verklaren.
   * Indien blijkt dat er geen uitgebreide roleplay plaatsvindt, zoals het maken van een korte melding om de ambulancier snel aan het werk te zetten voor directe afhandeling, of als een andere voorwaarde wordt overtreden, wordt er gestraft volgens de 5e categorie. Bij herhaling kan dit oplopen tot een straf volgens de 6e categorie of hoger.

### Artikel 14 - Roleplay & Ledenaantal Criminele Organisaties

1. Onder "criminele organisaties" vallen alle officieel geregistreerde groepen die gevestigd zijn in SowtuCity.
2. Criminele organisaties mogen maximaal 25 leden hebben. Er is een vrije keuze in hoeveel leden de "hangaround" rang krijgen.
3. Een voorwaarde voor samenwerking tussen criminele organisaties is dat er geen volledige samenwerking ontstaat tussen alle organisaties en dat dit niet gebeurt tijdens het witwassen van geld.
4. Bij samenwerkingen mogen er maximaal twee gangs samenwerken, met een limiet van 20 personen in totaal. Alleen leden met een rang binnen de (officiële) criminele organisatie mogen hieraan deelnemen.
5. Tijdens een "politie inval" mogen maximaal twee gangs samenwerken met in totaal 25 personen. Er mogen dus vijf extra mensen aanwezig zijn bij de samenwerking.
6. Wanneer officiële organisaties een samenwerking aangaan met een andere officiële organisatie, moet dit worden gemeld via het daarvoor bedoelde format in het specifieke kanaal op de SowtuCity Discord.
7. Als leden binnen een door de server ondersteunde organisatie zich op negatieve wijze blijven onderscheiden (bijvoorbeeld door veelvuldig combatgedrag zonder roleplay, te veel waarschuwingen, etc.), zal de superadmin+ beslissen over een gepaste straf voor deze organisatie. Voor criminele organisaties kan dit zelfs leiden tot een volledige ontbinding van de groep.

### Artikel 15 - Ontsnappen uit het Cellencomplex

1. Het is toegestaan om uit het cellencomplex te ontsnappen, mits er een geldig roleplay scenario aan gekoppeld is. Dit is ter beoordeling aan een stafflid.
2. Ontsnappen of jezelf laten uitbreken is niet toegestaan indien er is afgesproken om het roleplay scenario op een later moment voort te zetten, bijvoorbeeld door tijdgebrek of andere beperkingen.
3. Tussen 01:30 en 10:00 is het verboden om uit het cellencomplex te ontsnappen.
4. Er moeten altijd minimaal 10 politieagenten beschikbaar zijn. Als er tussen de 6 en 10 agenten aanwezig zijn, is ontsnappen niet toegestaan.

   * Bij overtreding volgt een straf volgens de 1e categorie.

### Artikel 16 - Witwassen, Overvallen op Winkels en Banken & Overige Criminaliteit

1. Het overvallen van witwassers is toegestaan wanneer minimaal een van de volgende punten van toepassing is:
    * De persoon draagt gezichtsbedekking of beschermende kleding, zoals een body armor.
    * Het kenteken van een voertuig komt overeen met een kenteken dat binnen het afgelopen uur in het deepweb kanaal is gemeld.
    * De persoon vertoont verdachte handelingen bij een afleverpunt die niet passen bij de baan die hij of zij op dat moment uitvoert.
2. Witwassen mag alleen plaatsvinden in voertuigen die zijn verkregen van het depot, of in persoonlijke voertuigen van een vergelijkbaar type.
3. De overvaller moet tijdens het overvallen bewijs kunnen overleggen aan de staffleden. Indien dit niet mogelijk is, wordt de situatie direct teruggedraaid en volgt een straf volgens de 1e categorie.
4. Het opwachten of "campen" bij witwaslocaties en het depot is niet toegestaan.
5. Een gijzelaar mag geen kennis of vriend van de overvallers zijn, maar moet een onbekende persoon zijn.
6. Probeer waar mogelijk een vuurgevecht te vermijden en onderhandel eerst met de politie.
7. Een liquidatie mag alleen worden uitgevoerd wanneer het slachtoffer op de hoogte is van de reden hiervoor. De reden moet dus aan het slachtoffer worden uitgelegd terwijl hij of zij nog leeft.
8. Het op een niet-actieve drugslocatie "campen" is niet toegestaan, zowel op land als op het eiland.

   * Bij overtreding volgt een straf volgens de 1e categorie.

### Artikel 17 - Regels voor Officiële Gangs

1. Het is verboden om valse meldingen te doen in de omgeving van een ganghuis met de intentie om criminelen uit te lokken of rivaliserende groepen in problemen te brengen.
   * Hieronder valt ook het opzettelijk uitvoeren van andere illegale activiteiten, zoals schieten met vuurwapens.
2. Het in beslag nemen van voertuigen door een officiële gang moet gebeuren met een goede of langdurige roleplay en niet met de intentie om financieel gewin te behalen.
3. Als er gedurende twee weken geen roleplay plaatsvindt rondom de inbeslagname van een voertuig, mag het voertuig weer gratis uit de garage worden gehaald.
4. Het confisqueren van items, wapens en geld van een speler is alleen toegestaan als er een roleplay aan ten grondslag ligt. Het in beslag nemen van overheidsobjecten is verboden.

   * Superadmin+ zal beoordelen hoe ernstig de overtreding is en straffen uitdelen, zowel individueel als mogelijk voor de hele organisatie.

### Artikel 18 - Jobhoppen

1. (Ex-)leden van een criminele organisatie moeten minimaal 72 uur wachten nadat zij ontslag hebben genomen of zijn ontslagen, en/of voordat zij samenwerken met een andere criminele organisatie, voordat zij aangenomen mogen worden bij een overheidsbaan of een andere criminele organisatie.
2. (Ex-)medewerkers van een overheidsbaan moeten minimaal 72 uur wachten nadat zij ontslag hebben genomen of zijn ontslagen, en/of voordat zij samenwerken met een andere criminele organisatie, voordat zij aangenomen mogen worden bij een andere overheidsbaan of een criminele organisatie.
3. Leidinggevenden van overheidsbanen en criminele organisaties zijn verplicht om een document bij te houden met informatie over de in- en uitdiensttreding van hun medewerkers om de naleving van dit artikel te waarborgen.

   * Bij overtreding volgt een straf volgens de 1e categorie en zal de betreffende persoon worden ontslagen. Deze persoon mag dit beroep 3 kalenderdagen lang niet uitvoeren.

### Artikel 19 - Stemherkenning

1. Het is toegestaan om een speler te herkennen aan zijn of haar stem, tenzij je deze persoon totaal niet kent. Indien hierom gevraagd wordt, moet je dit kunnen aantonen.
2. Indien de speler duidelijk moeite doet om zijn of haar stem te vervormen, is het niet toegestaan om de speler te herkennen aan de stem.
3. Het is toegestaan om externe software te gebruiken om je stem te vervormen tijdens criminele activiteiten, mits dit op een normale manier gebeurt.
4. Het overtreden van de bepalingen zoals beschreven in lid 1, 2 en 3 zal worden bestraft met een straf van de 1e categorie.

### Artikel 20 - Omgaan met F6

1. Het direct plaatsen van een geboeide persoon in een voertuig via F6 zonder uitgevoerde roleplay-handelingen is verboden. Spelers moeten de volgende stappen volgen voor een realistische interactie:
    * De deuren van het voertuig openen.
    * De geboeide persoon begeleiden naar de deuropening.
    * Verbaal (op normale of luide toon) of via een actiecommando (/me) aangeven dat de persoon in het voertuig wordt geplaatst.

2. Het uit een voertuig trekken van een persoon moet gepaard gaan met de volgende realistische roleplay-handelingen:
    * Het inslaan van de ruiten met de juiste attributen, zoals een wapen (indien van toepassing).
    * Het openen van de deur.
    * Het losmaken van de gordel (indien van toepassing).
    * Het naar buiten trekken van de persoon.
   Elke directe interactie via F6 zonder de bovengenoemde handelingen wordt beschouwd als F6-abuse.

3. Het niet naleven van de richtlijnen zoals beschreven in lid 1 en 2 wordt beschouwd als F6-abuse en zal worden bestraft met een straf van de 5e categorie. Spelers met een leidinggevende functie zullen zwaarder worden bestraft. Spelers worden aangemoedigd om bewijsmateriaal (zoals clips) te bewaren voor het geval van geschillen of onterechte sancties.

### Artikel 21 - Loodsen

1. Het misleiden of bedriegen met betrekking tot loodsen is verboden.
2. Het verhuren van sleutels voor loodsen is toegestaan.
3. Het verhandelen van aandelen in loodsen is toegestaan.
4. Alle overeenkomsten met betrekking tot loodsen moeten schriftelijk worden vastgelegd en gedocumenteerd in de stad SowtuCity met het commando /docu, en moeten worden ondertekend door alle betrokken partijen.
5. In geval van onduidelijkheid over de bepalingen van lid 2 of 3, zal het oordeel van een staflid leidend zijn, en dit staflid zal beslissen over de verdeling van de loods. De partij die beweert benadeeld te zijn, moet bewijsmateriaal overleggen en draagt de verantwoordelijkheid voor de bewijslast.

   * Bij overtreding volgt een straf volgens de 3e categorie. Indien de overtreding betrekking heeft op bedragen boven de 2 miljoen, volgt een straf volgens de 5e categorie.

## Narcopolis

Onderstaande regels gelden alleen op Narcopolis.

### Artikel N-1 - Schieten vanaf het Vasteland en Water

1. Het is verboden om vanaf het vasteland op patrouillerende schepen of helikopters te schieten.
2. Het is vanuit de Koninklijke Marechaussee verboden om op het vasteland te schieten.
3. Er mag wel geschoten worden op binnenkomende vluchten en schepen, mits deze niet afkomstig zijn van de Koninklijke Marechaussee.

### Artikel N-2 - Inladen van Helikopters/Vliegtuigen

1. Als je drugs wilt inladen in een vliegtuig of helikopter, moet het betreffende voertuig zich binnen een straal van 50 meter van een helipad of landingsbaan bevinden.
2. De Sea Sparrow en Dodo mogen echter wel volgeladen worden op open water.

### Artikel N-3 - Samenwerking Criminele Organisaties

1. Op Narcopolis is het voor een officiële groep niet toegestaan om samen te werken met een andere officiële of onofficiële groep of persoon.
2. Een uitzondering op lid 1 geldt voor de koop en verkoop van drugs. Dit mag wel worden gedaan tussen verschillende groepen en personen op het eiland.

### Artikel N-4 - Campen van een Niet-Actieve Drugslocatie

1. Het is niet toegestaan om te "campen" bij een niet-actieve drugslocatie op het eiland.
2. Zodra je binnen 1000 meter van een pluklocatie bent, kan dit worden beschouwd als campen. Dit is ter beoordeling aan een stafflid.
3. Het is verboden om herhaaldelijk heen en weer te rijden naar een niet-actieve drugslocatie om de camp-regel te omzeilen. Als dit gedrag aanhoudt, zullen er sancties volgen. Dit is ter beoordeling aan een stafflid.

   * Bij overtreding van de regels op het eiland volgt een straf volgens de 1e categorie.

## Tijdelijke Bepalingen

## Slotbepaling: Regels in het Kort

* Geen FailRP (Roleplay van zeer lage kwaliteit, niet realistisch).
* Geen VDM (Vehicle Deathmatch, je voertuig als wapen gebruiken).
* Geen RDM (Random Deathmatch, zonder goede reden mensen of dieren doodslaan of beschieten).
* Geen Cheats (Het gebruik van cheats om jezelf een voordeel te geven is uiteraard verboden en resulteert in een directe ban).
* Geen Exploits (Het misbruiken van bugs/misstanden om hier zelf of anderen voordeel uit te halen).
* Geen server-/roleplay-verstorend gedrag (bijvoorbeeld mic spammen of trollen).
* Geen Metagaming (Gebruik maken van informatie die je karakter niet kan weten, of het gebruik van andere Discord-kanalen dan de hoofd-Discord).
* Geen Cop-baiting (Politie uitdagen of uitlokken).
* Geen Spam (De chat volspammen met nutteloze berichten).
* Geen Combat Logging (Zomaar de server verlaten tijdens bijvoorbeeld een ontvoering).
* Niet overdreven schelden (Schelden met ziektes zoals kanker is niet toegestaan, ongeacht of dit bij je karakter hoort. Hier wordt extra streng op gestraft).
* Houd het realistisch; bijvoorbeeld niet met een Lamborghini door de woestijn racen met 200 km/u of met auto's gebouwen binnenrijden.
* Ga zuinig om met je leven; pleeg niet zomaar zelfmoord zonder reden.
* Nadat je bent gerespawned, herinnert je karakter zich niets van wat er is gebeurd. Je weet nog wel wie je vrienden zijn en wat je baan is, maar je weet niet hoe je bent overleden of door wie.
* Het is verboden om OOC (Out of Character) te praten of je karakter te breken.
* Een microfoon is VERPLICHT om te kunnen communiceren en deelnemen aan roleplay.
* Het kunnen spreken van Nederlands is verplicht.
* Alleen contant geld kan worden gestolen; bankgeld kan niet worden gestolen.
* Bij overheidsdiensten geldt een zero-tolerancebeleid ten aanzien van drugs of criminele activiteiten. Word je in-game betrapt door een agent of stafflid, dan betekent dit het einde van je baan. Het is ook verboden om overheidsobjecten te verkopen of weg te geven, wat ban-waardig is. Denk hierbij aan wapens, medkits of in beslag genomen voertuigen en drugs. Daarnaast is het verboden om je beroep te gebruiken voor criminele activiteiten.
* Gebruik /report om spelers te rapporteren die zich niet aan de regels houden (dit verbetert de RP aanzienlijk).
* Het is verboden om te adverteren voor je eigen server/Discord, zowel in de stad als op de Discord van SowtuCity.
* Gebruik Twitter alleen voor in-character berichten, dus uitsluitend voor roleplay.
* Het is verboden om voertuigen van banen te gebruiken voor criminele activiteiten, bijvoorbeeld een vuilniswagen.
* Communiceren buiten het spel is verboden, behalve voor overheidsdiensten die portofoons gebruiken of met speciale toestemming.
* Het is niet toegestaan om via alt-accounts geld of andere materialen uit te wisselen.
* Het is verboden om met voertuigen gebouwen binnen te rijden.
* Het is verboden om de AFK-kick te omzeilen.
* Als agent mag je niet deelnemen aan een overval wanneer je niet in-game bent.
* Als je wordt vermoord door een rivaliserende gang, mag je 24 uur lang niet deelnemen aan wraakacties of gerelateerde roleplay tegen die andere gang.
* Het is verboden om een ambulancier of Wegenwacht-medewerker te vermoorden of te ontvoeren wanneer zij op een oproep reageren of bij een hulpverzoek betrokken zijn.
* Het is verboden om via Twitter drugs- of wapenlocaties te verkopen, zelfs niet onder schuilnamen zoals "theeblaadjeslocaties", "broodmessen" of "waterpistolen".
